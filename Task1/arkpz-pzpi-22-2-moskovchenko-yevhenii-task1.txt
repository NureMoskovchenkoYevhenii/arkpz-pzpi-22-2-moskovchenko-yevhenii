Vision and Scope документ
для
StaffFlow
Версія 1.0 
Московченко Євгеній Олексійович
21.11.2024
Table of Contents


Table of Contents        ii
Revision History        ii
1.        Business Requirements        1
1.1.        Background        1
1.2.        Business Opportunity        1
1.3.        Business Objectives and Success Criteria        3
1.4.        Customer or Market Needs        5
1.5.        Business Risks        7
2.        Vision of the Solution        9
2.1.        Vision Statement        9
2.2.        Major Features        10
2.3.        Assumptions and Dependencies        11
3.        Scope and Limitations        11
3.1.        Scope of Initial Release        12
3.2.        Scope of Subsequent Releases        13
3.3.        Limitations and Exclusions        14
4.        Business Context        15
4.1.        Stakeholder Profiles        15
4.2.        Project Priorities        16
4.3.        Operating Environment        17








Revision History




Name
	Date
	Reason For Changes
	Version
	

	21.11.2024
	Перша версія документа
	1.0
	

	

	

	

	

1. Business Requirements
   1. Background
Програмна система StaffFlow розробляється для автоматизації управління різними локаціями фастфуд-франшизи. Цей програмний продукт необхідний для забезпечення конкурентоспроможності на ринку фастфуд-послуг, де швидкість і якість обслуговування є вирішальними факторами. Ця система покликана спростити процеси управління персоналом, розкладами роботи, меню та забезпечити зручний доступ до важливої інформації для співробітників. Мета розробки продукту полягає в підвищенні ефективності управління мережею закладів, зменшенні витрат на операційні процеси та покращенні якості обслуговування клієнтів, зменшити навантаження на працівників закладу, вивільнити людський ресурс шляхом автоматизації рутинних завдань. Система надасть співробітникам можливість швидко отримувати актуальну інформацію важливі дані, що сприятиме підвищенню продуктивності та працівників. Споживачі отримають вигоду від більш швидкого та якісного обслуговування, а працівники – від можливості отримувати персоналізовані повідомлення та сповіщення про зміни в роботі закладу.


   2. Business Opportunity
Дана програмна система для управління мережею фастфуд-закладів має деякі переваги над існуючими аналогами. Більшість поточних рішень на ринку не інтегрують повністю можливості інтернету речей для моніторингу умов у локаціях, що робить цей продукт унікальним. Деякі з них не є інтуїтивно зрозумілими. Функції можуть бути надто простими та непотрібними. 
Для проведення більш детального аналізу аналогів програмної системи для управління мережею фастфуд-закладів, можна розглянути кілька існуючих рішень на ринку, які мають схожі функції. 
1. Square for Restaurants
Пропонує рішення для управління замовленнями, оплатами, а також базові функції управління персоналом.
Недоліки: Не має інтеграції з Інтернетом речей для моніторингу умов у закладах. Основний акцент на обробці платежів і управлінні замовленнями.
Переваги: Легка інтеграція з іншими продуктами Square, зручний інтерфейс для користувачів. Зрозумілі тарифи. Система відображення кухні.
2. Toast POS
Надає можливості управління замовленнями, оплатами, а також базові функції управління персоналом і аналітики.
Недоліки: Відсутність автоматизованого моніторингу умов у закладах через Інтернет речей. Основний фокус на POS-системах обмежує можливості для управління іншими аспектами бізнесу, такими як детальне управління персоналом або розширена аналітика, що виходить за рамки продажів.
Переваги: Потужні інструменти для аналітики продажів, інтеграція з різними сервісами доставки.


3. Revel Systems
Пропонує рішення для управління замовленнями, інвентарем, персоналом, а також аналітику.
Недоліки: Revel Systems пропонує велику гнучкість у налаштуванні, це також означає складність у початковому налаштуванні та потребу в технічній підтримці для оптимального використання системи. Може бути дорожчим варіантом, що може бути недоліком для малих підприємств з обмеженим бюджетом.
Переваги: Свобода у налаштуванні системи під потреби бізнесу, потужні інструменти для управління інвентарем.
Найголовнішим фактором у виборі StaffFlow має бути той факт, що вона є вузькоспеціалізована саме під управління персоналом, у той час як конкуренти намагаються надати базовий функціонал для керування всього закладу. Включає можливість генерації звітів та відстеження робочих змін, що не завжди доступно в інших системах.
Програмна система буде пропонуватися за підпискою залежно від розміру та потреб мережі закладів. Додаткові доходи можуть бути отримані через надання преміум-функцій, таких як розширена аналітика та інтеграція з іншими бізнес-системами.
Фастфуд-індустрія є однією з найбільш динамічних та швидкозростаючих галузей. Зростання попиту на швидке, якісне та найголовніше дешеве та доступне більшості населення обслуговування стимулює розвитку подібних нових програмних засобів.  Очікується, що завдяки підписній моделі, додатковим преміум-функціям та своїх особливостей та переваг проект зможе забезпечити стабільний потік доходів. 


   3. Business Objectives and Success Criteria


Успіх програмної системи для управління може виражатися через досягнення бізнес-цілей із збільшення чистого прибутку власника.
Збільшення доходу передбачає досягнення зростання доходу приблизно на 15% протягом першого року після впровадження системи за рахунок підвищення ефективності обслуговування та зменшення часу обробки замовлень. Додатково планується розширити клієнтську базу на 20% через покращення якості обслуговування та впровадження персоналізованих пропозицій.
Зниження витрат включає зменшення операційних витрат на 10% протягом першого року шляхом автоматизації процесів управління персоналом та моніторингу умов у закладах. Також передбачається скорочення витрат на обслуговуючий персонал, адже програма має можливості зменшити їх кількість, замінивши деяких менеджерів.
Покращення продуктивності планується досягти через підвищення продуктивності персоналу на 25% адже система не лише вивільняє людські ресурси і автоматизує деякі задачі а й полегшує роботу працівників завдяки впровадженню управління розкладами та покращенної комунікації. 
Фактори впливу на проект складаються з внутрішніх та зовнішніх складових, кожна з яких може мати як негативний так і позитивний ефекти.
Перш за все внутреним фактором буде якість самого програмного продукту. Вона вплине на те, як швидко працівники зможуть оволодіти системою та як ефективно вони зможуть нею користуватися. Важливу роль також відіграє якість інтеграції нової системи з уже існуючими системами управління та обліку, що передбачає технічну сумісність, мінімальні витрати на адаптацію та збереження цілісності наявних бізнес-процесів.
Зовнішні фактори, які можуть вплинути на реалізацію проекту, мають не менше значення. Серед них - потенційні зміни в законодавстві, що можуть створити непередбачувані обмеження або вимоги до операційних процесів у сфері харчування. Суттєвий вплив матимуть і загальні економічні умови, від яких залежатиме купівельна спроможність цільової аудиторії та загальна економічна доцільність впровадження системи.
При оцінці успіху проекту важливо враховувати вказані фактори. Їх врахування дозволить більш точно оцінити, чи були досягнуті бізнес-цілі, і визначити успіх проекту.


   4. Customer or Market Needs
Фастфуд-індустрія стикається з численними викликами, які включають зміни в уподобаннях клієнтів, проблеми з ланцюгами постачання, нестачу робочої сили, дотримання регуляторних вимог, вимоги до сталого розвитку та необхідність підвищення операційної ефективності. Клієнти все більше вимагають здоровіших варіантів меню, швидкого обслуговування та доступності, що змушує фастфуд-мережі інноваційно підходити до своїх пропозицій. Проблеми з ланцюгами постачання, викликані пандемією та логістичними труднощами, вплинули на доступність інгредієнтів та підвищили витрати, що вимагає кращого управління запасами та прогнозування.
Крім того, нестача робочої сили та високий рівень плинності кадрів значно впливають на сектор, змушуючи організації шукати способи залучення та утримання кваліфікованих працівників, забезпечуючи при цьому їхню безпеку. Дотримання численних законів та регуляцій щодо безпеки харчових продуктів є ще одним значним викликом, що вимагає ефективних систем для запобігання штрафам. Зростаюча обізнаність споживачів про екологічні проблеми змушує фастфуд-мережі впроваджувати екологічно чисті практики та управляти ризиками, пов'язаними з продуктами харчування.
Операційна ефективність важлива для підтримки рівня обслуговування, незважаючи на можливі проблеми з обладнанням. Тенденції, такі як здоровіші варіанти меню, співпраця з відомими особами для маркетингу, персоналізовані враження за допомогою штучного інтелекту, безпілотні фудтраки для автоматизованого обслуговування та введення білкових продуктів на основі комах, вказують на зсув у бік інновацій та стратегій, орієнтованих на споживача, щоб залишатися конкурентоспроможними. У підсумку, фастфуд-індустрія продовжує розвиватися, і новий продукт може допомогти вирішити ці проблеми, надаючи інноваційні рішення для підвищення ефективності та задоволення потреб клієнтів.
Існуючі системи часто не інтегрують можливості Інтернету речей, що обмежує їхню здатність автоматизувати процеси моніторингу та реагування на зміни умов у закладах. Це створює потребу в рішенні, яке б підтримало спостереження за  якістю продуктів та збільшило комфорт клієнтів.
Новий продукт буде спрямований на вирішення цих проблем шляхом інтеграції сучасних технологій, що дозволить оптимізувати операційні процеси та підвищити ефективність управління мережею закладів. Клієнти зможуть отримувати більш швидке та якісне обслуговування, а також персоналізовані повідомлення та сповіщення про зміни в роботі закладу. Це не лише підвищить задоволеність клієнтів, але й сприятиме збільшенню їхньої лояльності до бренду.
Існує велика кількість технічних характеристик, які забезпечують ефективність, надійність та конкурентоспроможність інформаційної системи в сучасному бізнес-середовищі:
Реалізація механізмів обробки замовлень у реальному часі дозволить мінімізувати затримки та підвищити швидкість обслуговування клієнтів.
Архітектура програмного забезпечення має підтримувати збільшення кількості користувачів та транзакцій без втрати продуктивності, щоб відповідати зростаючим потребам бізнесу.
Технічне рішення повинно забезпечувати доступність 24/7 з мінімальним часом простою для гарантування безперервності бізнес-процесів.
Інтеграційні можливості мають підтримувати підключення пристроїв Інтернету речей для автоматизованого моніторингу умов у закладах.
Механізми кібербезпеки покликані гарантувати високий рівень захисту даних, включаючи надійну аутентифікацію користувачів та шифрування інформації.
Інформаційні канали повинні забезпечувати оперативне оновлення даних про розклади, меню та інші важливі відомості для співробітників.




   5. Business Risks
Розробка програмної системи для управління мережею фастфуд-закладів супроводжується низкою бізнес-ризиків, які можуть вплинути на успіх проекту. Одним з основних ризиків є висока конкуренція на ринку. Існує багато компаній, які вже пропонують подібні рішення, і цей проект не є абсолютно неповторним і першим, тому важливо забезпечити унікальність та конкурентоспроможність продукту. 
Затримки у розробці, непослідовність оновлень, їх рідкісний випуск також можуть призвести до втрати потенційних клієнтів та зниження довіри до компанії.
Технологічні ризики пов'язані з потенційними складнощами інтеграції системи з існуючими управлінськими платформами. Це може викликати проблеми сумісності з різними типами обладнання та операційними системами. Значну загрозу становлять ризики кібербезпеки та можливі витоки конфіденційних даних, особливо враховуючи технічну неспроможність системи витримувати високі навантаження в години пік. Ситуація може загостритися через опір змінам з боку персоналу та тривалу адаптацію співробітників до нової системи. Додаткову загрозу становлять потенційні помилки при навчанні персоналу роботі з новим інструментом.
Ринкові ризики пов'язані з можливою появою більш конкурентоспроможних рішень, значних оновлень функціоналу вже існуючих та зміною ринкових вимог до систем управління. Це може зробити розроблену систему невідповідною реальним потребам бізнесу. Недостатня гнучкість системи для адаптації під специфіку різних закладів також становить серйозну загрозу.
Важливо ретельно спланувати процес розробки, забезпечити послідовність оновлень та їх своєчасний випуск. Підтримка постійної комунікації з клієнтами щодо прогресу та нових можливостей системи допоможе забезпечити відповідність продукту очікуванням та вимогам замовників.
Для забезпечення сумісності системи з різними типами обладнання та операційних систем, необхідно провести ґрунтовне тестування. Достатня гнучкість для адаптації під специфіку різних закладів також є ключовим фактором успіху проекту.
Впровадження надійних механізмів захисту даних, регулярне оновлення безпеки та стрес-тестування системи необхідне для перевірки системи реальних умовах. Залучення ключових співробітників до процесу розробки та впровадження також сприятиме успішному впровадженню продукту.
Постійний моніторинг ринкових тенденцій та потреб клієнтів дозволить швидко адаптуватися та впроваджувати нові функції у відповідь на зміни вимог. Це забезпечить актуальність та конкурентоспроможність продукту в довгостроковій перспектив.


2. Vision of the Solution
   1. Vision Statement
Програмна система для управління мережею фастфуд-закладів автоматизує та оптимізує основні процеси управління, такі як управління персоналом, розкладами роботи та моніторинг умов у закладах. Ця інформаційна система покращить ефективність операційних процесів, забезпечить кращу комунікацію між співробітниками та підвищить якість обслуговування клієнтів. Завдяки інтеграції з пристроями Інтернету речей, програма дозволить автоматизувати моніторинг умов у закладах та швидко реагувати на будь-які відхилення від заданих параметрів. Це забезпечить оптимальні умови для зберігання продуктів та підвищить безпеку харчових продуктів. 
Мобільний додаток надасть співробітникам доступ до актуальної інформації про розклади роботи, меню та інші важливі дані в будь-який час і в будь-якому місці. Програма дозволить покращити комунікацію між співробітниками та керівництвом, а також спростить процес подачі запитів на зміни в розкладах або іншу важливу інформацію.
Після впровадження цієї системи, мережа фастфуд-закладів зможе підвищити ефективність управління, скоротити витрати на операційні процеси та покращити якість обслуговування клієнтів. Це дозволить компанії залишатися конкурентоспроможною на ринку фастфуд-послуг та забезпечити стабільне зростання бізнесу.
   2. Major Features
1. Моніторинг умов: Використання сенсорів для відстеження температури та вологості в закладах.
2. Автоматизація моніторингу: Автоматичне реагування на відхилення від заданих параметрів умов.
3. Перегляд робочих графіків: Надання співробітникам можливості переглядати свої робочі графіки.
4. Редагування графіків: Дозвіл співробітникам редагувати інформацію про свої робочі графіки.
5. Відстеження змін: Можливість відстежувати робочі зміни та відпустки.
6. Генерація звітів: Автоматичне створення звітів для управління персоналом.
7. Особисті повідомлення: Надання можливості отримувати особисті повідомлення та сповіщення про зміни в роботі.
8. Запити на зміни: Подання запитів на зміни інформації про локацію або робочі зміни через додаток.
9. Обробка запитів: Обробка запитів з веб-інтерфейсу та мобільного додатку.
10. Візуалізація даних: Візуалізація даних з пристроїв Інтернету речей для оцінки стану умов у закладах.
Ці функції формують основу для конкретних вимог користувача та функціональних вимог, які будуть розроблені на їх основі.


   3. Assumptions and Dependencies
Розробка та впровадження програмної системи StaffFlow базується на кількох припущеннях та залежностях: зовнішніх факторів, які при зміні або невиконанні можуть вплинути на вимоги і конструкцію системи. 
Передбачається, що система буде інтегрована з існуючими мобільними операційними системами, такими як Android, для забезпечення доступу до мобільного додатку. Це дозволить співробітникам отримувати актуальну інформацію та подавати запити на зміни через свої мобільні пристрої.
Очікується, що back-end інфраструктура буде здатна масштабуватися відповідно до зростаючої кількості користувачів та транзакцій. Якщо обрані хостинг або хмарні сервіси мають обмеження або час простою, може знадобитися перегляд архітектури сервера або використання альтернативних сервісів для забезпечення безперебійної роботи системи.
Розробка системи передбачає використання певних технологій, включаючи JavaScript для front-end та C# для back-end. Якщо будь-яка з цих технологій застаріє, не буде підтримуватися або зазнає значних змін, це може вплинути на терміни розробки та системні вимоги.
Залежність від сторонніх постачальників, таких як постачальники сенсорів для Інтернету речей, є також важливі для успішної інтеграції та функціонування системи. Будь-які зміни в доступності або специфікаціях цих пристроїв можуть вимагати коригування в системному дизайні.
Передбачається, що всі локації фастфуд-закладів будуть обладнані необхідними пристроями Інтернету речей для моніторингу умов. Це є критично важливим для забезпечення автоматизованого моніторингу та реагування на зміни умов у закладах. По-друге, передбачається, що співробітники закладів матимуть доступ до мобільних пристроїв для використання мобільного додатку, що забезпечує доступ до актуальної інформації та можливість подавати запити на зміни.
Ці припущення та залежності будуть регулярно переглядатися протягом життєвого циклу проекту, і будь-які зміни будуть відображатися у відповідних документах та комунікаціях із зацікавленими сторонами.


3. Scope and Limitations
   1. Scope of Initial Release
Реалізація початкового випуску програмної системи для управління мережею фастфуд-закладів зосереджена на ключових функціях, які забезпечать найбільшу цінність для користувачів при мінімальних витратах на розробку. Ось опис функцій та причина чому ці функції є пріоритетними:
Надання співробітникам можливості переглядати та редагувати свої робочі графіки значно підвищує ефективність управління персоналом. Це зменшує адміністративне навантаження на менеджерів, дозволяючи їм зосередитися на стратегічних завданнях, а не на рутинних операціях. Крім того, це підвищує задоволеність співробітників, оскільки вони мають більше контролю над своїм робочим часом.
Включення сенсорів для моніторингу умов у закладах, таких як температура та вологість, дозволяє автоматизувати процеси моніторингу. Це не лише забезпечує оптимальні умови для зберігання продуктів, але й знижує ризики псування товарів, що може призвести до значних фінансових втрат. Автоматизація цих процесів також зменшує потребу в ручному контролі, що економить час і ресурси.
Функції візуалізації даних з пристроїв Інтернету речей дозволяють керівництву швидко оцінювати стан умов у закладах та приймати обґані рішення. Це сприяє більш ефективному управлінню ресурсами та оперативному реагуванню на будь-які проблеми, що можуть виникнути.
Ці функції не лише забезпечують основну функціональність системи, але й виділяють її серед конкурентів завдяки інтеграції з IoT та зручності мобільного доступу. Вони надають значні переваги різним категоріям клієнтів, включаючи підвищення ефективності управління, покращення умов зберігання продуктів та підвищення якості обслуговування клієнтів. Це робить систему привабливою для широкого кола користувачів і сприяє її успішному впровадженню на ринку.


   2. Scope of Subsequent Releases
Подальший розвиток програмної системи для управління мережею фастфуд-закладів передбачає поетапне впровадження нових функцій та можливостей. Після успішного запуску початкового випуску, основна увага буде приділена розширенню функціоналу системи та покращенню взаємодії з користувачами, вихід на нові платформи.
Одним з ключових напрямків розвитку буде створення мобільної версії системи. Мобільний додаток дозволить співробітникам отримувати доступ до важливої інформації, такої як розклади роботи, меню та особисті повідомлення, безпосередньо зі своїх смартфонів. Це значно підвищить гнучкість та зручність використання системи, особливо для співробітників, які часто працюють поза офісом.
Також планується інтеграція з додатковими системами, такими як системи обліку та управління запасами. Це дозволить автоматизувати процеси замовлення продуктів, контролю запасів та фінансового обліку, що значно зменшить адміністративне навантаження на персонал. Це дозволить розширити функціонал можливостей аналітики та звітності. Система збиратиме та аналізуватиме нові дані про покупки продуктів, їх кількість та інші ключові показники ефективності. Ці дані допоможуть керівництву приймати обґрунтовані рішення щодо оптимізації меню, маркетингових стратегій та управління персоналом.
Подальші випуски також будуть спрямовані на покращення користувацького досвіду та інтерфейсу системи, які зроблять систему ще більш інтуїтивно зрозумілою та зручною у використанні.
Загалом, майбутні випуски програмної системи для управління мережею фастфуд-закладів будуть спрямовані на розширення функціоналу, покращення аналітичних можливостей, інтеграцію з додатковими системами та оптимізацію користувацького досвіду. Все це дозволить мережі фастфуд-закладів ще ефективніше управляти своїми операціями та надавати високоякісні послуги своїм клієнтам.


   3. Limitations and Exclusions
У процесі розробки програмної системи для управління мережею фастфуд-закладів було визначено ряд функцій та характеристик, які не планується включати до початкового випуску продукту. Це рішення прийнято з метою зосередження на ключових функціях, які забезпечать найбільшу цінність для користувачів при мінімальних витратах на розробку.
Однією з таких функцій є управління меню стравами, продажами та аналіз популярності страв. Хоча ці функції можуть бути важливими для деяких зацікавлених сторін, вони не будуть включені в початковий випуск продукту. Основна увага буде приділена автоматизації управління персоналом, розкладами роботи та моніторингу умов у закладах.
Також не планується включати функції, пов'язані з детальною аналітикою продажів та популярності страв. Ці можливості можуть бути розглянуті для майбутніх випусків, коли основна функціональність системи буде успішно впроваджена та протестована.        
Ці обмеження дозволяють зосередитися на критично важливих аспектах системи, які забезпечать її конкурентоспроможність та ефективність у короткостроковій перспективі.


4. Business Context
   1. Stakeholder Profiles


Зацікавлена сторона
	Головна цінність
	

Ставлення
	Головний 
інтерес
	Обмеження
	Керівники
	Зростання доходів та підвищення ефективності управління.
	Розглядають продукт як інструмент для збільшення частки ринку та оптимізації операційних витрат.
	Інтеграція з Інтернетом речей для автоматизованого моніторингу умов, покращення управління персоналом.
	Максимальний бюджет на впровадження системи: 10 тис. дол. США.
	Менеджери
	Спрощення бізнес-процесів та підвищення продуктивності праці.
	Вбачають у продукті можливість зменшення адміністративного навантаження та покращення управління персоналом.
	Мобільний доступ до інформації, автоматизація задач, які виконуються вручну.
	Необхідність навчання персоналу для роботи з новою системою.
	Співробітники
	Поліпшення зручності у використанні та доступ до актуальної інформації.
	Очікують, що продукт полегшить доступ до робочих графіків та особистих повідомлень.
	Можливість редагування робочих графіків, отримання сповіщень про зміни.
	Залежність від мобільних пристроїв для доступу до системи та доступу до інтернету.
	

   2. Project Priorities


Показник
	Виконання (етапи)
	Обмеження
(граничні значення)
	Ступінь свободи
(допустимий діапазон)
	Schedule
	Випуск 1.0 планується до 01.01.2025
Випуск 2.0 – до 01.07.2025
	

	

	Функціональність 
	

	

	Мінімум 80% функцій, зазначених у розділі 2.2 для версії 1.0. 80% усіх функцій для версії 1.1
	Якість
	

	

	Інтуїтивно зрозумілий інтерфейс, шифрування даних, проходження тестів на 90%
	Персонал
	

	Команда з трьох розробників-тестувальників
	

	Ціна
	

	

	бюджет може зростати через несподівані витрати протягом періода розробки на 20%
	

   3. Operating Environment
Програмна система для управління мережею фастфуд-закладів буде функціонувати в середовищі, яке вимагає високої доступності, надійності, продуктивності та цілісності даних. 
Користувачі системи, такі як менеджери закладів та співробітники, можуть бути географічно розпорошені по різних місцях міста або, в крайньому випадку країни, що може вимагати підтримки системи у діапазоні декількох часових поясів. 
Користувачам у різних місцях потрібно мати можливість отримувати доступ до системи в будь-який час, особливо під час пікових годин роботи закладів. Це вимагає високої продуктивності та швидкого часу відгуку, щоб уникнути затримок у обслуговуванні клієнтів.
Дані генеруються та використовуються в різних локаціях, таких як окремі заклади фастфуду. Ці дані можуть включати інформацію про продажі, умови зберігання продуктів та робочі графіки. Система повинна забезпечувати можливість об'єднання даних з різних місць для централізованого управління та аналізу.
Максимальний час відгуку при доступі до віддалено збережених даних повинен бути мінімальним, щоб забезпечити оперативність обслуговування, собливо ті, які важливі для даних, та впливають на прийняття рішень у реальному часі. Деякі функції керування персоналом не потребують швидкого відгуку. Їх серйозна затримка може викликати непорозуміння серед персоналу але незначні часові прорізки, які потребував би час відгуку є допустимі.
Постійний доступ до системи є критично важливим для функціонування бізнесу, оскільки перебої можуть призвести до втрати моніторингових даних та зниження якості обслуговування. Тому система повинна мати високу надійність та механізми резервного копіювання для забезпечення безперервності обслуговування.
 Необхідні засоби контролю доступу та захисту даних включають аутентифікацію користувачів, шифрування їх даних. Це забезпечить захист конфіденційної інформації та відповідність нормативним вимогам. 
Ці вимоги до робочого середовища визначають основні параметри, які повинні бути враховані при розробці архітектури системи, щоб забезпечити її ефективне функціонування в умовах реального бізнесу.
